---
{"dg-home":false,"dg-publish":true,"permalink":"/organizacje/bankierzy/","dgPassFrontmatter":true}
---

Cech Bankierów to niezależna i zdecentralizowana organizacja działająca na całym obszarze [[Lore/Wyspy\|Zefirionu i Halcyonu]]. Nie posiadają jawnych przywódców ani znanych siedzib głównych, a mimo to utrzymują jednolite standardy emisji Krwawych Kamieni i zgodność działań w niemal każdej osadzie. Bankierzy nie wymagają rozpoznania prawnego – funkcjonują ponad nim. Nikt nie wie, ilu ich jest, gdzie się spotykają ani jak uzgadniają wspólne decyzje.

Z punktu widzenia mieszkańców istotne jest jedno: Bankierzy działają. Ich obecność gwarantuje wartość Krwawych Kamieni, a ich zniknięcie byłoby katastrofą. Dlatego żadna władza nie próbuje ich podważać – przynajmniej nie jawnie. Nieliczne przypadki prób nacisku lub przejęcia struktur kończyły się równie szybko, co dyskretnie.

Część badaczy podejrzewa, że Cech wykorzystuje rozproszoną sieć agentów i skrytek. Inni uważają, że to jedna z wpływowych organizacji z kontynentu. Mówi się, że to największa sekta finansowa w historii świata. Ostatecznie jednak – nikt nie chce wiedzieć za dużo.

Co oczywiście nie zmienia, że plotki krążą po wyspach. A niektóre przekraczają zdrowy rozsądek i okrążają Ziemię by przekroczyć go jeszcze raz. Jedna z plotek mówi, że bankierzy nie mają twarzy i  nie jedzą publicznie. Że zawsze wszędzie przebywają parami, nawet jeśli widać tylko jednego. Podobno również noszą czerwone sygnety, którymi znaczą kamienie. Jedni mówią, że mają przy sobie urządzenia, które potrafią wykrywać fałszywki bez dotykania. A jeszcze inni – że to po prostu handlarze sprzed lat, którzy zorganizowali największą maskaradę świata. Ustanowili reguły gry i obserwują, jak wszyscy się do nich dostosowują. Twierdzą, że jak wejdą do karczmy i powiedzą, że ten kawałek czerwonego plastiku to teraz 10 KK, to tak właśnie będzie i ta władza jest celem samym w sobie.

Ale cokolwiek by o nich mówić – nikomu nie opłaca się ich podważać. Bez nich znowu zaczęłyby się wymiany kurczak za łopatę, a zupa za sznur. A wtedy każdy bandyta zostałby nagle ministrem finansów.