---
{"dg-home":false,"dg-publish":true,"permalink":"/postacie/druzyna/wiktor-smirnow/","dgPassFrontmatter":true}
---

![WiktorSmirnow.webp|500](/img/user/Vault/Grafiki/NPC/WiktorSmirnow.webp)

> **Rasa:** [[Rasy/Ludzie\|Człowiek]]
> **Pochodzenie:** [[Miasta/Bunkier\|Bunkier]]
> **Dom:** Brak
> **Status:** Żywy
> **Wiek:** 28
> **Zawód**: Wojownik
> **Organizacja:** [[Organizacje/Łachy\|Łachy]], dawniej [[Organizacje/Protektorat\|Protektorat]]

---

Urodził się w rodzinie, która zawsze trzymała rękę na pulsie. [[Postacie/NPC/Anatolij Iljicz Smirnow\|Ojciec]] Wiktora to znany w mieście biznesmen, dobrze zna ludzi z wyższych kręgów, a [[Postacie/NPC/Sofia Wasiljewna Smirnowa\|matka]] jest kobietą, która znała każdą plotkę, każdą tajemnicę, którą można było poznać w [[Miasta/Bunkier\|Bunkrze]]. Czuł się bezpieczny w tym świecie, otoczony przez wygodę i zamożność, ale jednocześnie nie potrafił znieść jego bezwzględności i fałszywego blasku. Zawsze miał wrażenie, że w tym hermetycznym społeczeństwie coś jest nie tak. 

W wieku 23 lat został przyjęty do służby w [[Organizacje/Protektorat\|Protektoracie]] jako wykonawca. Było to prestiżowe stanowisko, choć wciąż nie to, o czym marzył kiedy był młodszy. Miał poczucie, że to jedyna droga, by zdobyć uznanie w oczach [[Postacie/NPC/Anatolij Iljicz Smirnow\|ojca]]. To co odmieniło jego życie to interwencja w sprawie przemocy domowej w jednym z mniej zasobnych dystryktów. Zgłoszenie dotyczyło mężczyzny, który brutalnie traktował swoją żonę i dzieci. Wiedział, że nie może pozwolić, by przemoc pozostała bez reakcji. Kiedy dotarł na miejsce, sytuacja była napięta, ale z łatwością spacyfikował agresywnego męża. Zabrał [[Postacie/NPC/Tatiana Fiodorowna\|kobietę]] i jej dzieci na posterunek, by przeprowadzić przesłuchanie. To właśnie tam, po raz pierwszy, poczuł coś do niej. [[Postacie/NPC/Tatiana Fiodorowna\|Tatiana Fiodorowna]] czuła się zagubiona, ale miała w sobie coś, co przyciągało jego uwagę.

Zaczęli się spotykać. Pomimo wielu wątpliwości, jej potrzeba ochrony oraz jej niepokój wobec tego, co ją otaczało, sprawiły, że Wiktor zaczął inwestować w tę relację. To, co wydawało się niewinnym uczuciem, szybko przekształciło się w coś bardziej skomplikowanego. Aż do dnia, kiedy wszystko się zawaliło.

Kilka miesięcy później, podczas rodzinnego spaceru, spotkali męża [[Postacie/NPC/Tatiana Fiodorowna\|Tatiany]] który kilka dni wcześniej wyszedł z aresztu. Był gotów na wszystko, by ich chronić, ale nie przewidział, jak daleko będzie w stanie się posunąć. Wywiązała się bójka. Napastnik zaatakował Wiktora brutalnie, próbując wykorzystać okazję, by się zemścić. Wiktor odpowiedział z całą siłą, co skończyło się połamaniem nóg agresywnego męża [[Postacie/NPC/Tatiana Fiodorowna\|Tatiany]]. Prawda była taka, że przekroczył granicę obrony koniecznej, a tym samym wpakował się w poważniejsze kłopoty.

Kiedy wrócił do pracy, okazało się, że kobieta, której oddał swoje serce, zdecydowała się stanąć po stronie swojego męża. Zdradziła go, burząc wszystko co razem zbudowali. Życie zawodowe Wiktora posypało się. Został przeniesiony do kopalni, którą miał chronić. Niezbyt prestiżowe stanowisko, pełne rutyny. Kopalnia była najnudniejszym z możliwych przydziałów z całkowitym brakiem perspektyw na awans.

Wszystko zmieniło się, gdy dołączył do ekspedycji na powierzchnię, by ustalić, czy można przetrwać poza [[Miasta/Bunkier\|Bunkrem]].