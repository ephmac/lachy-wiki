---
{"dg-home":false,"dg-publish":true,"permalink":"/lore/wyspy/","dgPassFrontmatter":true}
---

![wyspy.jpg](/img/user/Vault/Grafiki/Lore/wyspy.jpg)

Zefirion, Halcyon wraz z pomniejszymi wyspami tworzą archipelag w dużym stopniu wyodrębniony ze świata. Powodem izolacji są bardzo niebezpieczne i osławione wody opływające wyspy. Niewielu śmiałków faktycznie decyduje się na podróż do Zefirionu, a i sami wyspiarze nie garną się do podróży. Mimo to, na obu wyspach znajdują się miasta portowe czerpiące korzyści finansowe z tych nielicznych statków na tej dość specyficznej trasie. Zgodnie z plotką ludzie z kontynentu są przekonani o braku cywilizacji na Zefirionie i tym samym uważa się za kapitanów pływających w tej destynacji za szaleńców lub oszustów. Sami kapitanowie zresztą nie wyprowadzają nikogo z błędu. Nie jest powszechnie wiadome jakie dokładnie towary warto eksportować z wyspy i czemu te podróże są opłacalne. Wiadomo jednak, że te same statki powracają całkiem chętnie pomimo niebezpieczeństw. Oczywiście Zefirion i Halcyon również nie pozostaje w tej materii bierny. Statki wyspiarzy chętnie podróżują na kontynent, nawet jeśli ich załoga uważana jest przez wyspiarzy uznawana za martwą w momencie wypłynięcia.

Czemu więc te wody są tak niebezpieczne? Trudno powiedzieć jednoznacznie. Niektórzy kapitanowie mówią o niezwykłym pechu prześladującym zwłaszcza podróżujących za pierwszym razem. Mówi się, że każdy statek musi przejść "chrzest klęsk" czyli ciągły sztorm, atak morskich potworów oraz wewnętrzne problemy typu utratę słodkiej wody lub zapasów jedzenia. Co ciekawe, gdy już okręt to przetrwa, kolejna wyprawa zdaje się spokojniejsza. Z drugiej jednak strony wierzenie w opowieści marynarzy wydaje się naiwne bez względu na to o czym akurat mówią. Nieliczni badacze wskazują raczej na poważne problemy w nawigacji. W obrębie Zefirionu zawodzą takie przyrządy jak kompas, a obserwacja gwiazd zdaje się niemożliwa przez ich pozornie zmienne ułożenie na nieboskłonie. Tym samym wielu niedoświadczonych kapitanów kończy na skałach lub drastycznie traci kierunek, całkowicie omijając wyspy. Oczywiście nie przybliża to nikogo do odpowiedzi dlaczego tak jest. Wydaje się, że wyspy w wyniku przypadku lub ingerencji siły wyższej zostały skazane na pewną izolację. Z drugiej jednak strony oznacza to również bezpieczeństwo w przypadku prób podboju.

Co prawda wyspiarze nie potrzebują pomocy z zewnątrz w zakresie robienia sobie krzywdy. Ani na Zefirionie, ani na Halcyonie nie wykształciło się trwałe państwo wykraczające swoimi bezpośrednimi wpływami poza jedno miasto. Co jeszcze nie oznacza, że żadne z przywódców nie posiada podobnych ambicji. Wojny, bitwy i okupacje są wpisane w historię wysp. Chociaż przez ostatnie dekady panuje względny spokój. Zwłaszcza odkąd usystematyzowano handel.