---
{"dg-home":false,"dg-publish":true,"permalink":"/lore/lacznosc/","dgPassFrontmatter":true}
---

Technologie łączności sprzed półtora tysiąca lat od dawna nie działają. A przynajmniej niezbyt dobrze. Łączność satelitarna nie istnieje ze względu na brak satelitów, które mogłyby ją obsługiwać. Chociaż nie ma pewności, czy mogłaby działać przy aktualnym stanie planety. Łączność radiowa całkiem przestała się sprawdzać. Najlepsze sieci radiowe mogą nadawać na terenie miasta, jednak i to tylko pod warunkiem dobrej infrastruktury. Czemu nie działają krótkofalówki, czy chociażby radio CB? Odpowiedź jest zawsze taka sama. [[Lore/Esperion\|Esperion]]. To jedno słowo zawiera w sobie odpowiedzi na tysiące pytań, tym samym nie tłumacząc nic. Wiadomo, że jego obecność tłumi starożytne metody komunikacji, a doszukiwanie się odpowiedzi na pytanie "dlaczego?", grozi załamaniem nerwowym. Oczywiście nie znaczy to, że nikt dotąd nie próbował. W przypadku fal radiowych odkryto, że rezonuje on z nimi na każdej zbadanej częstotliwości - ale nadal nie odpowiedziano - dlaczego? I znowu - celowe działanie inteligentnej energii? Przypadek? Technologia kosmitów przygotowujących się do inwazji? Można wybierać. Sieci kablowe w zasadzie nie istnieją na [[Lore/Wyspy\|wyspach]] i ciężko stwierdzić, czy również byłyby tłumione. Działają na krótkie odległości. Jednak każda dotychczasowa próba połączenia dwóch miast linią telefoniczną lub chociażby telegrafem - okazała się porażką. Pogoda, dzikie zwierzęta, bandyci. Koszty i ryzyko wydaje się być zbyt duże by podejmować kolejne próby. Pozostają metody tradycyjne. Kurierzy i gońcy, a także na mniejsze odległości sygnały dymne, świetlne i dźwiękowe.