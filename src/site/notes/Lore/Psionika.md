---
{"dg-home":false,"dg-publish":true,"permalink":"/lore/psionika/","dgPassFrontmatter":true}
---

Psionika to zdolność wpływania na materię, energię i umysł wyłącznie za pomocą siły woli. Zjawisko to nie istniało przed pojawieniem się [[Lore/Esperion\|esperionu]] w atmosferze – jego obecność wprowadziła nowy, nie do końca zrozumiały wymiar interakcji między świadomością a rzeczywistością. Psionika nie opiera się na technologii ani chemii – jej źródłem jest umysł istoty żywej, rezonujący z nieuchwytnym wpływem [[Lore/Esperion\|esperionu]].

Tylko nieliczne jednostki posiadają predyspozycje psioniczne. Ich występowanie wydaje się  przypadkowe. Zdaje się również, że każdy gatunek ma swoich psionicznych przedstawicieli. Również gatunki nierozumne, również gatunki syntetyczne. 

Psionicy potrafią wpływać na emocje, odczytywać wspomnienia, poruszać przedmioty, a niektórzy – zniekształcać przestrzeń lub zakłócać procesy biologiczne. Zakres mocy jest różny i często nieprzewidywalny, a korzystanie z niej bywa niebezpieczne. Dodatkowo zdarza się, że niektóre słabsze umysły obdarzone umiejętnościami paranormalnymi popadają w paranoję lub szaleństwo - tym samym stanowiąc zagrożenie dla siebie i otoczenia.

Choć nauka usiłuje sklasyfikować psionikę, większość jej aspektów nadal wymyka się zrozumieniu. Dla jednych to dar. Dla innych – przekleństwo. Wiadomo, że kształtowanie swoich zdolności odbywa się jednak w zgodzie z wolą użytkownika. Psionik jest w stanie skupić się na nauce konkretnych zdolności, a te nierzadko manifestują różne aspekty jego umysłu. Na przykład pragnienia, fobie, przekonania albo traumatyczne wydarzenia z przeszłości.

Psionika podobnie jak jej źródło, zaczyna zanikać w niskich temperaturach. Wystarczy -10°C, by obniżyć możliwości paranormalne psioników, a dalsze obniżanie temperatury otoczenia rozbraja ich całkowicie.

Psionika jest na tyle niezwykłym zjawiskiem, że wokół niej ukształtowała się nawet religia - [[Religie/Kult Dzieci\|Kult Dzieci]].