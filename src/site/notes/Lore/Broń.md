---
{"dg-home":false,"dg-publish":true,"permalink":"/lore/bron/","dgPassFrontmatter":true}
---

W ostatnich latach historycy zaczęli sugerować iż w przeszłości zabijanie było, cóż - bardziej zabójcze. Chociaż teoria ta wydaje się absurdalna, to znaleziska archeologiczne w postaci prastarych nagrań wideo oraz opisy z uczonych ksiąg już wcześniej wzbudzały pewną konsternację. Uważano jednak iż jest to zwyczajnie efekt wybujałej wyobraźni i skłonności do przesady naszych przodków. Gdyby to jednak okazało się prawdą, to oznaczałoby, że zdolny szermierz w przeszłości nie miał szans w starciu z początkującym adeptem rewolweru. Dziwne, aczkolwiek podejrzewa się iż tak właśnie było. Pozostaje więc zadać pytania - co się zmieniło i dlaczego? Na oba da się odpowiedzieć jednym słowem - [[Lore/Esperion\|esperion]]. Jednak natura [[Lore/Esperion\|esperionu]] jest tak zawiła, że odpowiedziawszy na pytania najzupełniej poprawnie, nadal nie zbliżamy się do zrozumienia tematu. Nie ulega kwestii, że broń palna jest wysoce bardziej skuteczna od broni białej, czy chociażby najlepszej nawet kuszy. Niemniej zdaje się iż dawniej zwykle wystarczał jeden wystrzał by pokonać nawet ciężkozbrojnego rycerza. Owszem, dzisiaj również się to zdarza, jednak przed pojawieniem się [[Lore/Esperion\|esperionu]] najwyraźniej stanowiło to normę. To stawia oczywiście przed nami kolejne pytania. Jak chociażby jak wyglądała szermiercza taktyka szturmu na oddział z karabinami automatycznymi? Jaki w ogóle był cel istnienia rycerstwa? Być może koszt stworzenia broni palnej był na tyle wysoki, że wyszkolenie kuszników miało więcej sensu? Tego wszystkiego jeszcze nie wiemy i być może umyka nam coś istotnego. Dość powiedzieć, że [[Lore/Esperion\|esperion]] zdaje się wyrównywać nieco szanse. A przynajmniej zwiększać przeżywalność wojowników w starciu ze strzelcami. Jak? Być może dawniej pociski broni palnej były szybsze? Albo po prostu [[Lore/Esperion\|esperion]] wzmocnił nasze ciała. Czemu tak się dzieje, oczywiście nie wiadomo. Badacze [[Lore/Esperion\|esperionu]] są zgodni tylko co do tego, że metal ten działa według określonych zasad i zdaje się zmuszać resztę materii do naginania się do tychże zasad. Nie są po prostu w stanie ich określić.