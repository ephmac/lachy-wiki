---
{"dg-home":false,"dg-publish":true,"permalink":"/lore/waluta/","dgPassFrontmatter":true}
---

Walutą obowiązującą na [[Lore/Wyspy\|Zefirionie i Halcyonie]] są tak zwane Krwawe Kamienie. KK są powszechne w niemal każdej osadzie pomimo ich odrębności, nawet jeśli miasto nie utrzymuje kontaktów zewnętrznych. Wynika to z prostego faktu istnienia [[Organizacje/Bankierzy\|Cechu Bankierów]]. Chociaż kim dokładnie są [[Organizacje/Bankierzy\|Bankierzy]] - tak do końca nie wiadomo. Istotne jest jednak, iż grupa ta pojawiła się na [[Lore/Wyspy\|Zefirionie]] nieco ponad ponad 70 lat temu i zrewolucjonizowała handel. Oczywiście miasta wielokrotnie próbowały wprowadzać waluty, jednak trudno było im nadać faktyczną wartość i ostatecznie nieufność mieszkańców kierowała ich zwykle z powrotem do handlu barterowego. [[Organizacje/Bankierzy\|Bankierzy]] jednak zaczęli skupować KK i wymieniać je na realne towary. W niecałe dwie dekady nie musieli już nawet ich na nic wymieniać. KK na tyle dobrze się upowszechniły, że [[Rasy/Ludzie\|ludzie]] zaczęli używać ich w normalnym obiegu. [[Organizacje/Bankierzy\|Bankierzy]] obsługują i kontrolują ich ilość, a nawet udzielają w tej walucie kredytów. Zrozumienie jak tego dokonali wybiega poza umysły zwykłych mieszkańców. Niektórzy jednak śmieją się, że był to największy szwindel tysiąclecia, gdy grupa cwaniaków zmieniła bezwartościowe szkiełka w pieniądze. Nikt jednak nie stara się dociekać zbyt mocno, gdyż każda władza rozumie, że powrót do handlu barterowego oznaczałby katastrofę.

Czym w zasadzie są Krwawe Kamienie? W dużym skrócie - wszystkim co czerwone i twarde. Począwszy od różnych czerwonych kamyków, poprzez czerwone szkiełka, a skończywszy na fragmentach czerwonego plastiku. Krwawym Kamieniem może być połamany na kilka części stary czerwony kawałek plastikowego pudełka śniadaniowego sprzed wieków albo znaleziona na brzegu czerwona muszla. Ważne by było to mniej więcej wielkości połowy kciuka i nie kruszyło się zbyt łatwo w dłoni. Oczywiście oznacza to, że ludzie starają się malować kamienie czerwoną farbą albo wytapiać czerwone szkło i łamać je na kawałki. Takie praktyki spotykają się jednak z niezwykłym ostracyzmem społecznym i są zwykle ścigane przez lokalne władze. Strach przed tym, że [[Organizacje/Bankierzy\|Bankierzy]] mogliby uznać, że wobec tego kamienie tracą dla nich na wartości jest powszechny. Skąd więc można brać KK legalnie? Legalne są oczywiście te sprawdzone i wydawane albo produkowane przez [[Organizacje/Bankierzy\|Bankierów]]. Nie różnią się one jakoś szczególnie od reszty, a sami [[Organizacje/Bankierzy\|bankierzy]] aby nie psuć wartości poszczególnych rodzajów KK emitują różne ich rodzaje. Jednego miesiąca potrafią wydawać czerwone kamienie, a innego czerwony plastik. Innym legalnym źródłem jest odnajdywanie ich w naturze. Czerwony kamień znaleziony w trawie jest jak najbardziej legalnym środkiem płatniczym. Podobnie jak odnalezienie starego witrażu z czerwonymi elementami może okazać się pokaźnym zastrzykiem finansowym. Dlatego istnieje spora grupa śmiałków zajmująca się wykopaliskami. Odnajdowanie śladów po dawnej cywilizacji może być dochodowym interesem. Chociaż wielu z nich ginie w wyniku niebezpieczeństw czyhających w dżungli. Przy okazji "kopacze" odnajdują wiele innych użytecznych rzeczy i minerałów, więc zwykle - o ile przeżyją - nie klepią biedy.

Zdarzają się czerwone obiekty, które mogłyby z łatwością zostać przerobione na KK, jednak z przyczyn praktycznych się tego nie robi. Na przykład piękna figurka z czerwonego szkła może być ostatecznie cenniejsza niż po rozbiciu. Wartość takich "większych nominałów" KK jest zwykle niejasna, jednak oczywiście [[Organizacje/Bankierzy\|Bankierzy]] z chęcią dokonują wyceny podobnych obiektów. A część z nich równie chętnie odkupują.