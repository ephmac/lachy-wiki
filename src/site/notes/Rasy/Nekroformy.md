---
{"dg-home":false,"dg-publish":true,"permalink":"/rasy/nekroformy/","dgPassFrontmatter":true}
---

![Nekroforma.webp|500](/img/user/Vault/Grafiki/Lore/Nekroforma.webp)

> **Typ:** Neozwierzęta
> **Długość życia:** Teoretycznie wieczny
> **Imiona:** Gatunek roju oraz ksywa ale brzmiące nienaturalnie, np. Osy Grzebień

---

Nekroforma nie jest w zasadzie odrębną rasą, a jedynie formą adaptacji inteligentnego gatunku. Podobnie jak w przypadku innych [[Rasy/Neozwierzęta\|neozwierząt]], roje pomniejszych gatunków również posiadają swoje formy stabroju, mutroju oraz esperoroju. Nie do końca wiadomo, dlaczego to owady i insekty żyjące w rojach wykazały pozytywną reakcję na [[Lore/Esperion\|esperion]], podczas gdy pojedyncze robaki nie – jednak podejrzewa się, że ludzkie skojarzenie inteligencji roju odgrywa w tym pewną rolę. Nieważne, czy mowa o mrówkach, pszczołach czy muchach – wygląda na to, że pojedynczo nie zmieniły się specjalnie, jednak jako rój zyskały dodatkowe właściwości. Mutroje nie różnią się zasadniczo od innych [[Rasy/Neozwierzęta\|mutzwierząt]] – są to kierujące się instynktem dzikie, niebezpieczne stworzenia. Natomiast esperoroje wykazują inteligencję dorównującą [[Rasy/Ludzie\|ludzkiej]]. Większość esperorojów odczuwa potrzebę funkcjonowania w społecznościach innych inteligentnych istot i w tym celu nauczyły się animować zwłoki martwych [[Rasy/Ludzie\|ludzi]]. Rój najpierw pozbywa się ze zwłok wszelkich zbędnych narządów wewnętrznych, pozostawiając jedynie narządy zewnętrzne, mięśnie i kości, po czym zamieszkuje pustą skorupę martwego [[Rasy/Ludzie\|człowieka]]. Dzięki swojej liczebności i niezwykłej koordynacji są w stanie poruszać swoim nowym "domem" i wykonywać wiele czynności, do których nie byłyby zdolne bez niego. Esperoroje są nawet w stanie pracować na strunach głosowych i zmusić martwe ciało do mówienia. Z zewnątrz jednak zachowanie i wygląd nekroformy przypomina zwyczajne zombie, choć zazwyczaj dosyć przyjazne.

Młody rój nie jest w stanie zasilić dorosłych zwłok, więc podczas początkowej fazy swojego rozwoju rozpoczyna pracę w pomniejszych ciałach – zwierzęcych lub, ku obrzydzeniu i przerażeniu innych mieszkańców wyspy, dziecięcych. Wraz z rozrostem przenosi się do coraz większych ciał, aż w końcu jest w stanie zasilić martwego dorosłego. Ciała oczywiście z czasem ulegają degradacji, więc esperoroje regularnie je wymieniają – co jakieś 2-3 lata. Są w stanie użytkować je tak długo dzięki szczególnej technice konserwacji, polegającej na eliminowaniu mikroorganizmów odpowiedzialnych za rozkład. Esperoroje rozmnażają się przez podział. Gdy rój staje się zbyt liczny, a nekroforma zbyt zatłoczona, rój wybiera grupę młodych, silnych osobników, którzy odłączają się i tworzą nowy, odrębny esperorój i nową nekroformę. Zniszczenie nekroformy nie niszczy esperoroju, jednak istnieją metody na zniszczenie wewnętrznej inteligencji roju, co zmienia esperorój szarańczy w pojedyncze, niezwiązane ze sobą intelektualnie, ograniczone osobniki. W ten sposób wszelka wykształcona osobowość roju nieodwracalnie znika. Owszem, zdarza się, że rozbity esperorój zaczyna tworzyć nowy, jednak zazwyczaj ma on ułamek swojej dotychczasowej liczebności oraz zupełnie nową tożsamość.