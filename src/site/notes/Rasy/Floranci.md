---
{"dg-home":false,"dg-publish":true,"permalink":"/rasy/floranci/","dgPassFrontmatter":true}
---

Rasa

<!--
![Florant.webp|500](/img/user/Vault/Grafiki/Lore/Florant.webp)

> **Typ:** Synteza ludzi i roślin
> **Długość życia:** Nieznana, prawdopodobnie w zależności od gatunku rośliny między 60, a 250 lat
> **Imiona:** Nazwy roślin

---

[[Lore/Esperion\|Esperion]] w atmosferze pochłonął wiele istnień. Czasami jednak jego nieoczekiwany wpływ pozostawia ludzi w stanie tylko śmierć przypominającym. Tak się stało około 100 lat temu. Polegli w bitwie pośród bagien żołnierze na dalekim południu pozostali pozostawieni na pastwę natury. Zwykle w takich sytuacjach ciała konsumowane są przez mut i stabzwierzęta jednak tym razem do tego nie doszło. Aura tego bagna odstraszała wszystkie świadome istoty, nawet owady. Jak zwykle w takich warunkach podejrzewa się działanie rzekomej świadomej woli [[Lore/Esperion\|esperionu]], jednak należy pamiętać, że [[Rasy/Ludzie\|ludzie]] często szukają wymyślnych wytłumaczeń ignorując te najprostsze. Ostatecznie coś co wydaje się mało prawdopodobne - nie jest niemożliwe. Z jakiegokolwiek powodu ciała te pozostały nienaruszone przez długi czas - fakt pozostaje faktem. Bujna roślinność bagna potraktowała rozkładające się zwłoki jako doskonały nawóz. Jednak im bardziej korzenie przebijały szczątki nieszczęśników, tym bardziej stawały się samoświadome.

Ze wspomnień pierwszych florantów wiemy, że chociaż ich serca ustały, ich mózgi przestały pracować, a reszta ciał uległa znaczącej dekompozycji - to ich świadomość pozostała nietknięta. Z niesprawnym mózgiem nie odczuwali oni bólu ani upływu czasu jednak ich dalsza egzystencja była dla nich oczywista. Co ciekawe, w ciągu ostatnich lat próbowano odtworzyć tamte warunki, jednak fenomen transferu świadomości wydarzył się tylko raz - tylko wtedy. Gdy rośliny chłonęły materiały odżywcze z trupów, chłonęły również ich osobowość. Nie udało się określić, czy wchłonęły także ich duszę, czy stały się odrębnymi bytami, jednak nie odczuwali oni dłużej szczególnej więzi z poprzednimi ciałami. Z drugiej strony ich kształty zdają się przeczyć ich deklaracjom. Jako iż ostatni znany florant pierwszej generacji zmarł dwie dekady temu - weryfikacja ich prawdomówności zdaje się niemożliwa. Chociaż biorąc pod uwagę ich skrytą naturę, jego śmierć nie zmienia tej sytuacji szczególnie znacząco. Nie wszyscy floranci pierwszej generacji przeżyli tyle samo – niektórzy ulegli chorobom, inni eksperymentom czy zwyczajnie padli ofiarą konfliktów. Uważa się, że teoretyczna długość życia floranta może przekraczać 200 lat.

Floranci to bardzo skryte istoty. Chętnie rozmawiają, jednak zwykle starają się zbierać informacje, sami rewanżując się bardzo oszczędnie. Zwłaszcza w przypadku "tajemnic gatunku", którymi zdają się być absolutnie wszystkie informacje, którymi w tym momencie nie chcą się podzielić. W jaki sposób potrafią połączyć pytanie o pogodę lub spostrzeżenia polityczne z "tajemnicą gatunku" - wiedzą tylko oni. Chociaż odpowiedź, iż jest to tylko wymówka, nasuwa się sama.

Floranci wyglądają bardzo różnie w zależności od gatunku rośliny, z którą są związani jednak mają swoją podwójną fizyczną naturę - [[Rasy/Ludzie\|ludzką]] i roślinną. Z jednej strony mogą swobodnie rosnąć obrastając całe budynki, z drugiej jednak, posiadają twarz, tułów i dłonie wielkości dorosłego [[Rasy/Ludzie\|człowieka]], pozwalające im na wykonywanie zwykłych prac. Ta część jest również w całości stworzona z roślinnych włókien, jednak z wyglądu bardzo przypomina [[Rasy/Ludzie\|ludzkie]] ciało.. Część "ludzką" floranta nazywa się antroporoślą i to w niej skupiona jest większość świadomości i zdolności poznawczych floranta. Reszta ciała floranta to listowie, które pozbawione antroporośli wydaje się zachowywać niemal jak zwykła roślina. Niemal - gdyż niewielka część inteligencji i świadomości jest w nim nadal dostrzegalna. Antroporośl może przemieszczać się w obrębie listowia. Nie jest to szybki proces. Pąki "nowej" antroporośli rosną przez blisko godzinę, podczas której dotychczasowa powoli kurczy się. Nieświadomi mogliby pomyśleć iż floranci tracą dużo czasu na wykonanie prostych czynności o ile potrzebują się przemieścić w obrębie własnego domu - jednak brak konieczności snu zwykle rekompensuje tempo "podróży" z nawiązką. Każdy florant stara się wypełnić listowiem całe swoje domostwo, jednak jest to proces długotrwały. Większość z nich potrzebuje na to całych miesięcy, a czasem nawet lat. Floranci posiadają dwie płcie - jednak nie łączą się w pary. Nie dochodzi między nimi również do żadnej formy aktów seksualnych. Decyzja o stworzeniu nowego osobnika jest dla nich czymś całkowicie racjonalnym, nigdy spontanicznym. Dodatkowo nie czują szczególnych więzi ze swoim potomstwem, którego nie traktują nawet jako potomstwa, a jedynie jako członka swojej społeczności. Społeczność ta jest związana ze sobą bardziej niż w przypadku [[Rasy/Ludzie\|ludzkich]], jednak mniej niż [[Rasy/Ludzie\|ludzka]] rodzina. Niemniej - zazwyczaj "rodzice" przyjaźnią się z "dziećmi". Aby do tego jednak doszło męski florant musi przekazać florantce swój pyłek, zazwyczaj zmagazynowany w jakimś naczyniu, gdyż obsypywanie nim osobiście wydaje się im obrzydliwe i agresywne. Następnie florantka posypuje nim fragment listowia by wyhodować nasiona. Zdrowe nasiona umieszcza się w doniczkach i hoduje jak zwykłe kwiaty. Sadzonka powoli zaczyna nabierać cech floranta. Nie wymaga wychowania. Sama kształtuje swoją osobowość oraz instynktownie rozumie zasady własnej egzystencji.

Floranci wydają się na pierwszy rzut oka niezdolni do podróżowania. Jednak nie jest to prawda. Są w stanie zakorzenić swoją antroporośl w doniczce. Wówczas listowie zachowuje swoją szczątkową świadomość i po pewnym czasie, jeśli antroporośl nie wróci do niej - dziczeje stając się zwykłą rośliną. Trwa to jednak dosyć długo. Listowie zwykle jest w stanie zachować szczątkową świadomosć przez miesiące. Jeśli listowie zdziczeje, powrót antroporośli nie jest niemożliwa. Jednak jest bardzo trudna i wymaga czasu. Nie jest jednak możliwe przejęcie cudzego listowia, nawet zdziczałego. Florant w doniczce nie jest w pełni samodzielny. Nie posiada nóg, więc zdany jest w dużym stopniu na łaskę pomocników. Dlatego jest rzeczą dosyć powszechną, iż floranci, których na to stać, zatrudniają osoby do pomocy. Na krótkich dystansach, na przykład w obrębie własnej osady, korzystają z wózków przypominających inwalidzkie - jednak pozbawionych oparcia, a ze specjalnymi elementami zabezpieczającymi doniczkę. Niestety jednak ręce stworzone z włókna roślinnego nie są tak silne jak [[Rasy/Ludzie\|ludzkie]], więc tempo podróży takim wózkiem jest bardzo niewielkie bez pomocy zatrudnionego pomocnika. Chociaż w warunkach nie wymagających pośpiechu floranci lubią powolne przemieszczanie się i zwykle decydują się z pomocy nie korzystać.
-->