---
{"dg-home":false,"dg-publish":true,"permalink":"/rasy/exoformidy/","dgPassFrontmatter":true}
---

![Exoformid.webp|500](/img/user/Vault/Grafiki/Lore/Exoformid.webp)

> **Typ:** Ludzie
> **Długość życia:** 100 lat
> **Imiona:** Imię i nazwisko zależne od miasta

---

Jeśli kiedykolwiek ktoś zastanawiał się co by się stało z wybuchem jądrowym na terenie silnie naładowanym [[Lore/Esperion\|esperionem]], to wygląda na to iż odpowiedzi należy szukać w przeszłości. Próba przywrócenia do użytku broni jądrowej okazała się całkowicie nieskuteczna. Przynajmniej na powierzchni planety. Owszem - nadal niesie potężne zniszczenie - chociaż [[Lore/Esperion\|esperion]] znacznie tłumi jego moc - jednak efekty są tak nieprzewidywalne, że istnieje duże prawdopodobieństwo, iż użycie jej spowoduje większe straty wśród sojuszników niż wśród wrogów. Znany jest nawet przypadek, gdy eksplozja nastąpiła w miejscu startu rakiety, zamiast w miejscu jej wybuchu. W przypadku takich fenomenów zwykle przypisuje się [[Lore/Esperion\|esperionowi]] celowość, samoświadomość i [[Rasy/Ludzie\|ludzkie]] cechy - jednak większość szanowanych badaczy traktuje to jako zabobony. Co oczywiście w ogóle nie przeszkadza w ich szerzeniu się, a nawet tworzenia się wokół nich różnych religii.

Faktem jest jednak, iż podczas jednej z mocno nieudanych jądrowych prób testowych, gdy trafiono w zupełnie inny niż zakładano cel, doszło do zniszczenia jednej z dużych osad. Kiedy agenci wojskowi dotarli do miejsca wybuchu tydzień później, a promieniowanie zostało pochłonięte przez [[Lore/Esperion\|esperion]], odkryto iż wielu [[Rasy/Ludzie\|ludzi]] nadal żyje. Trudno dokładnie określić dlaczego tak się stało. Najpopularniejszą jest teoria o esperopłaszczu. Zakłada ona stworzenie przez [[Lore/Esperion\|esperion]] kilkunastometrowej warstwy drastycznie łagodzącej skutki wybuchu. Chociaż teoria ta nie posiada solidnego pokrycia w faktach, jest aktualnie jedyną hipotezą, którą badacze skłonni są rozważać. Warto wspomnieć, iż wiele innych zakłada zmartwychwstanie, pozaziemskie cywilizacje, a nawet anielskie łzy.

Początkowo wydawało się iż łaską dla "ocalałych" byłoby ułatwienie im odejścia z tego świata. Ich nadal żywe ciała były pozbawione skóry i większości mięśni. Nie byli w stanie się poruszać, ani nawet krzyczeć z bólu. Leżeli tam gdzie upadli, a ich cierpienie wykraczało poza nasze pojmowanie. Pewnie nawet okazano by im tę łaskę, gdyby nie fakt iż przerażeni agenci nie byli w stanie wytrzymać widoku tego co zastali i zwyczajnie uciekli. Gdy blisko miesiąc później, kolejna ekspedycja postanowiła zbadać miejsce katastrofy ponownie i zebrać do badań zwłoki nieszczęśników, zastała całkiem inny obrazek. Nadal żywi [[Rasy/Ludzie\|ludzie]] byli niemal w całości porośnięci grubą warstwą nieznanej dotąd odmiany chityny. Część mieszkańców była w stanie poruszać się i opiekować tymi, którzy nie byli do tego zdolni. Wielu umarło. Niemniej ci, którzy przetrwali stali się pierwszymi przedstawicielami całkiem nowej odmiany [[Rasy/Ludzie\|ludzi]]. A w zasadzie całkiem nowego gatunku, który teraz ponad 700 lat od tych wydarzeń stał się zaskakująco powszechny.

Exoformidy są właściwie zmodyfikowanymi [[Rasy/Ludzie\|ludźmi]], a więc dysponują podobną inteligencją, kulturą i zwyczajami. Są niemal całkowicie pozbawieni skóry i mięśni, natomiast pokryci ruchomymi chitynowymi płytami, zarysowującymi dosyć wyraźnie układ kostny. "Exo" posiadają "ludzkie" mięśnie i skórę przy genitaliach, opuszkach palców u stóp i dłoni, na wargach i w jamie ustnej, w wewnętrznej części uszu oraz w narządach wewnętrznych. Natomiast chitynowe powłoki są silnie unerwione, co oznacza zarówno doznawanie bólu podczas ich uszkodzenia jak i doświadczanie dotyku. Są również bardzo ciepłe. Cieplejsze od ciała człowieka o 7,6 stopnia. Pod płytami, a także w miejscu ich złączeń exoformidy posiadają podłączone do układów krwionośnego oraz nerwowego komory cieczowe. Mózg wysyła odpowiednie impulsy pozwalające na dozowanie ilości płynów w komorach, co pozwala tym samym exoformidom na swobodne, a nawet nieco bardziej precyzyjne od [[Rasy/Ludzie\|ludzkiego]] poruszanie się. W toku przyspieszonej ewolucji serce exoformidów znacząco urosło a jego tempo pompowania krwi wzrosło ponad trzydziestokrotnie. Utrzymanie pracy nowego - hydraulicznego układu ruchowego exoformidów wymaga dostarczania mniej energii niż w przypadku układu mięśniowego. I chociaż exoformidy nie odczuwają zmęczenia innych mięśni, to ich serce tegoż odpoczynku wymaga. Gdy exoformidy kładą się spać, serce zwalnia do tempa pracy serca [[Rasy/Ludzie\|ludzkiego]]. Wówczas exo są niemal całkowicie nieruchome, bardzo chłodne, a proces budzenia się trwa u nich ponad trzy minuty. Ta bezbronność w czasie snu wywołuje u większości z nich dużą fobię ataku w nocy, dlatego w każdym domu zwykle przynajmniej jedna osoba czuwa nad pozostałą, śpiącą częścią rodziny.