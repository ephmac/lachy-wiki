---
{"dg-home":false,"dg-publish":true,"permalink":"/rasy/syntetyki/","dgPassFrontmatter":true}
---

![Syntetyk.jpg|500](/img/user/Vault/Grafiki/Lore/Syntetyk.jpg)

> **Typ:** SI
> **Długość życia:** 280 lat
> **Imiona:** Ksywa i numer seryjny

---

Syntetyki są androidami, a właściwie cyborgami, które w teorii, zarówno pod względem wyglądu, jak i zachowania, nie różnią się od ludzi. Nie muszą jeść ani spać, chociaż wciąż potrzebują odpoczynku i dostarczania energii. Ich syntetyczne ciała są pokryte żywą tkanką zawierającą układ nerwowy, co umożliwia im odczuwanie tych samych zmysłów i bodźców co ludzie, na co zazwyczaj są zaprogramowane. Mogą, na przykład, jeść, jednak nie posiadają układu trawiennego i poza smakiem nie przynosi im to żadnych korzyści. Syntetyki posiadają samoświadomość, a choć mają możliwość samodzielnego przeprogramowania swojego charakteru, robią to bardzo niechętnie. Są przywiązane do swojej osobowości, podobnie jak [[Rasy/Ludzie\|ludzie]]. Ich syntetyczne mózgi, połączone z żywą tkanką, starzeją się wolniej, co sprawia, że przeciętny syntetyk zachowuje świadomość przez około 250-300 lat. Po tym czasie biologiczna część ich mózgu umiera, a oni sami stają się zwykłymi maszynami, napędzanymi jedynie logiką, pozbawionymi uczuć i emocji. Wielu z nich dochodzi wówczas do wniosku, że dalsze istnienie jest bezcelowe, i dokonują samozniszczenia. Pozostali zwykle stanowią ciało dla kolejnego syntetyka z nową osobowością i świadomością. Większość syntetyków przetwarza światło w energię, "ładując się" poprzez ekspozycję na intensywne światło. Ponieważ proces ten trwa zazwyczaj około trzech godzin dziennie i odbywa się w pozycji leżącej, aby rozluźnić biologiczną warstwę, nazywa się to syntetycznym snem. Mogą również ładować się energią elektryczną, jednak jest ona mniej wydajna, a w efekcie działają gorzej do czasu kolejnego ładowania. Często syntetyków nie stać na odpowiednie części i nie posiadają modułów czerpiących energię ze światła.