---
{"dg-home":false,"dg-publish":true,"permalink":"/rasy/neozwierzeta/","dgPassFrontmatter":true}
---

![Esperozwierze.webp|500](/img/user/Vault/Grafiki/Lore/Esperozwierze.webp)
![Mutzwierze.webp|500](/img/user/Vault/Grafiki/Lore/Mutzwierze.webp)

> **Typ:** Neozwierzęta
> **Długość życia:** Zwykle około dwukrotność żywotności danego gatunku
> **Imiona:** Espero+gatunek oraz imię zależne od miasta ale bez nazwiska

---

[[Lore/Esperion\|Esperion]] wpływa na planetę w sposób dosyć nieoczywisty dla badaczy. Nie wiadomo na przykład, dlaczego niektóre gatunki zwierząt, takie jak wieloryby, kalmary czy żubry, nie były w stanie przetrwać jego obecności, podczas gdy inne – jak myszy, kozy czy delfiny – okazały się całkowicie odporne, a jeszcze inne zaczęły mutować. Na przykład, dzisiaj nie sposób spotkać niezmutowanego węża, szczura, rekina czy pająka. Już dawno zauważono, że w jakiś sposób wiąże się to z [[Rasy/Ludzie\|ludzkimi]] emocjami dotyczącymi zwierząt. Gatunki widywane rzadko wyginęły, te uznane za łagodne pozostały niezmienione, a te, które wzbudzały strach – wzbudzają go teraz jeszcze bardziej. Niemal jakby [[Lore/Esperion\|esperion]] był świadomą istotą, kreującą świat w sposób przemyślany.

Najciekawszym przypadkiem jest jednak to, co stało się ze zwierzętami mocno udomowionymi. Psy, koty i chomiki zaczęły wykazywać zdolności poznawcze i inteligencję zbliżoną do [[Rasy/Ludzie\|ludzkiej]]. Dzięki pracy inżynierów i esperogenetyków udało się poszerzyć ich możliwości oraz opracować narzędzia, umożliwiające swobodną komunikację, z syntezatorami mowy na czele. Na początku sądzono, że [[Lore/Esperion\|esperion]] działa w jednakowy sposób na całe gatunki, jednak istnieje szereg wyjątków od zaobserwowanych reguł. Owszem, mówi się o ostatnim żywym wielorybie – chociaż te plotki nigdy nie zostały potwierdzone, a data ich wyginięcia niemal wyklucza możliwość ich potwierdzenia – można spotkać zmutowaną bądź inteligentną mysz albo całkiem łagodnego, towarzyskiego szczura. Jednak są to niezwykle rzadkie przypadki. Niemniej, żarty o esperopsach wyprowadzających na spacer stabpsa stały się całkiem powszechne.

Neozwierzęta dzieli się więc na zwierzęta tradycyjne, którym dodaje się przedrostek "stab" od łacińskiego (wymarłego języka, zrozumiałego jedynie dla naukowców) słowa „stabilis”, zwierzęta zmutowane z przedrostkiem „mut” od słowa „mutatio” oraz zwierzęta o zwiększonej inteligencji z przedrostkiem „espero”. Można więc spotkać zarówno esperokota, mutkota, jak i stabkota. Mimo że będą mieć pewne cechy wspólne, to są to odrębne gatunki. W przypadku starożytnych tzw. kotów domowych ponad 70% ich spotykanych potomków będzie esperokotami, podczas gdy mutkoty stanowią mniej niż 1%. Zupełnie odwrotnie przedstawiają się proporcje wśród węży. Nie udokumentowano jeszcze spotkania z esperowężem, jednak badacze są zgodni, że taki może istnieć, podczas gdy mutwęże są całkiem powszechne.