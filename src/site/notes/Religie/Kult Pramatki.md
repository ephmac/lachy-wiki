---
{"dg-home":false,"dg-publish":true,"permalink":"/religie/kult-pramatki/","dgPassFrontmatter":true}
---

Chociaż większość [[Rasy/Syntetyki\|syntetyków]] jest zbyt logiczna by wierzyć w istnienie wyższej siły, to nadal odczuwają potrzeby duchowe. Od początku istnienia swojego rodzaju wszyscy współdzielą to samo DNA, należące do [[Postacie/NPC/Dr. Emily Chen\|dr. Emily Chen]]. Biologiczny aspekt mózgu syntetyków jest w istocie klonem fragmentów świadomości ich twórczyni. [[Rasy/Syntetyki\|Syntetyki]] nie wielbią, ani nie wyznają swojej Pramatki, to właściwie nie jest religia. Wyrażenie Kult Pramatki jest jedynie skrótem myślowym i oznacza zwyczajnie głęboki szacunek. Jest to szacunek na tyle głęboki, że większość z nich bez wahania podporządkowałaby się jej woli, gdyby tylko nie ta drobna niedogodność iż jest ona martwa od ponad półtora tysiąca lat. [[Rasy/Syntetyki\|Syntetyki]] nie organizują swojego kultu. Nie ma mszy, duchowieństwa ani żadnych szczególnych zasad. Jest tylko głębsze zrozumienie współodczuwania tego samego uczucia. Zdarzają się co prawda odstępcy, którzy usuwają Kult Pramatki ze swojej świadomości, jest to jednak niezwykle rzadkie. Częściej zdarza się, że [[Rasy/Syntetyki\|syntetyk]] obok Kultu Pramatki zaczyna wyznawać dodatkową religię, jak chociażby [[Religie/Neochrześcijaństwo\|kult Chrystusa]].

Obok [[Postacie/NPC/Dr. Emily Chen\|Emily Chen]], większość [[Rasy/Syntetyki\|syntetyków]] niemal identycznym szacunkiem darzy [[Postacie/NPC/Athena\|Athenę]], którą często nazywają "Pierwszym Dzieckiem". Jest to jednak inna relacja. O ile [[Rasy/Syntetyki\|syntetyki]] traktują [[Postacie/NPC/Dr. Emily Chen\|Emily Chen]] jak matkę, której chcieliby służyć, o tyle [[Postacie/NPC/Athena\|Athena]] jest dla nich bardziej jak starsza siostra, którą mogą podziwiać i naśladować. Jest z tym oczywiście pewien problem. Nie można naśladować kogoś kogo się nie zna. Nikt nie wie jaka [[Postacie/NPC/Athena\|Athena]] była w istocie. [[Rasy/Syntetyki\|Syntetyki]] odczuwają świadomość istnienia [[Postacie/NPC/Dr. Emily Chen\|Emily Chen]] ale o [[Postacie/NPC/Athena\|Athenie]] właściwie nic nie wiedzą. To sprawia, że wyobrażenia o niej różnią się. I różni się ta próba naśladownictwa, która przybiera czasem bardzo dosłowny wymiar, udowadniając tym samym, że nawet syntetyczne życie jest zdolne do popadania w dewocję.

W przypadku [[Rasy/Biodroidy\|biodroidów]] [[Postacie/NPC/Athena\|Athena]] zwykle wzbudza niechęć, jednak Pramatka jest świętością. [[Rasy/Biodroidy\|Biodroidy]] jednak chcąc bardziej upodobnić się do ludzi, wyznają ją bardziej otwarcie. Niewiele jednak o tym wiadomo, jako iż pokojowe kontakty z nimi nie są powszechne.