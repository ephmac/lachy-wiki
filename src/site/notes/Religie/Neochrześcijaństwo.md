---
{"dg-home":false,"dg-publish":true,"permalink":"/religie/neochrzescijanstwo/","dgPassFrontmatter":true}
---

Neochrześcijaństwo nie jest nową religią, a zreformowanymi odłamami chrześcijaństwa połączonymi na nowo, uznającymi zwierzchnictwo papieża. Na [[Lore/Wyspy\|Zefirionie]] zwierzchnikiem religii jest [[Postacie/NPC/Arcybiskup Carlo Mancini\|Arcybiskup Carlo Mancini]], wysłannik papieski i jedyna osoba w organizacji utrzymująca realny kontakt z kapłanami spoza wyspy. Jako swoją siedzibę wybrał miasto [[Miasta/Pakatlan\|Pakatlan]]. Chociaż mówi się iż neochrześcijaństwo jest najsilniejszą religią na kontynencie, trudno odnieść podobne wrażenie na [[Lore/Wyspy\|Zefirionie]]. Owszem, jest znacząca ale ma silną konkurencję. Neochrześcijanie wierzą w Chrystusa Zbawiciela jednak w porównaniu do dawnych czasów nastąpił znacznie silniejszy zwrot w stronę Starego Testamentu i wiary w srogą naturę Boga. Epidemię [[Lore/Neuroesperioza\|neuroesperiozy]] określa się jako nową formę potopu, którą Bóg ukarał świat za obrazę jakiej dopuścili się ludzie tworząc nowe życie, do czego nie mieli prawa. Z początku [[Rasy/Syntetyki\|syntetyki]] były określane jako abominacje i odmawiano im prawa do istnienia. Neochrześcijaństwo jako pokojowa religia nigdy otwarcie nie namawiała do pozbawiania ich życia, jednak poszczególni kapłani i sami wierni miewali bardzo różne, w tym również bardzo krwawe opinie na temat ich istnienia. Wiele zmieniło się około 300 lat temu, gdy podczas serii soborów odbywających się na przestrzeni dwóch dekad wykuto nowe zasady działania religii. Wiele kwestii zostało sformalizowanych, jako iż i tak były już praktykowane. Takich jak zniesienie celibatu dla kapłanów, czy kapłaństwo kobiet. Jednak pomimo protestów utrzymano zakaz gromadzenia majątku i jego dziedziczenia. Wszelkie zgromadzone środki należą tylko do Kościoła. To oznacza zakaz nabywania i zbywania ziemi przez kapłanów na drodze innej niż darowizna na rzecz parafii, brak możliwości uposażenia potomków i tak dalej. W związku z tym dzieci kapłanów zwykle również kształcone są na kapłanów. Jednak nie jest ich wiele, jako iż wielu z przedstawicieli Kościoła poddaje się dobrowolnemu celibatowi. Spojrzenie na wiele ludzkich grzechów takich jak związki pozamałżeńskie znacząco złagodniało, a nawet dopuszczono (niezwykle rzadko stosowany) chrzest [[Rasy/Syntetyki\|syntetyków]]. Życie syntetyczne nadal jest uznawane jako gorsze i pozbawione pierwiastka boskiego, jednak doktryna mówi, że tylko Bóg ma prawo odbierać już raz przyznane prawo do życia. Zupełnie inne stanowisko neochrześcijaństwo ma wobec wszelkiej formy [[Rasy/Neozwierzęta\|neozwierząt]]. Chociaż esperokot nie zostanie wyproszony ze świątyni, to nie zostanie dopuszczony do żadnego z sakramentów jako podległy [[Rasy/Ludzie\|człowiekowi]]. Uważa się, że inteligentne zwierzę, to nadal tylko zwierzę. Należy mu się szacunek, jednak nie prawo do życia. Chociaż zwyczaje i prywatne przekonania neochrześcijan i ich kapłanów uważają skrzywdzenie esperozwierząt jako obrzydliwe, to teologicznie nie istnieje żadna przeszkoda w przerobieniu esperoświni na pieczeń. To sprzeczność nadal nieprzepracowana i wywołująca wiele burzliwych, czasami nawet bardzo gwałtownych dyskusji. Pewnym wyjątkiem są jednak [[Rasy/Nekroformy\|nekroformy]]. Nieważne jak inteligentne - roje są abominacją w oczach Kościoła. Ich wykorzystanie martwych ciał stanowi obrazę wobec koncepcji zmartwychwstania i jako takie zwykle określane są jako dowód na istnienie Szatana. Prawo ludzkie zabrania krzywdzenia nekroform, jednak w przypadku dezintegracji roju, dla wielu śledczych przynależność podejrzanego do neochrześcijaństwa jest ważną poszlaką.