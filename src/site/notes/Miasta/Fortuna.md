---
{"dg-home":false,"dg-publish":true,"permalink":"/miasta/fortuna/","dgPassFrontmatter":true}
---

Miasto

<!--
![Fortuna.webp|800](/img/user/Vault/Grafiki/Lore/Fortuna.webp)

> **Ustrój:** Monarchia feudalna
> **Liczba mieszkańców:** 65 000
> **Przywódca:** [[Postacie/NPC/Henryk II Montroy\|Henryk II Montroy]]
> **Imiona:** Szlachta - renesansowa Francja, mieszczanie i chłopi - średniowieczna Polska
> **Wygląd**: renesansowe miasto francuskie otoczone farmami

---

### Władza i zarządzanie

Fortuna to miasto działające na bazie pewnego paradoksu. Z jednej strony nie może prosperować bez ciągłej wymiany handlowej i napływu gości z innych osiedli - z drugiej jednak, jest hermetyczne i nieprzyjazne dla obcych. Przynamniej w pewnym sensie. Miasto ma dwa oblicza. Z jednej strony piękne budowle charakteryzujące się harmonią i symetrią, z łukami, kolumnami i kopułami. Mieszkańcy w pięknych, wyszukanych strojach podróżujący dorożkami po brukowanej ulicy. Miasto kultury i honoru. A na jego czele król [[Postacie/NPC/Henryk II Montroy\|Henryk II Montroy]]. Uwielbiany, sprawiedliwy ale srogi dla łamiących prawo i porządek społeczny. Damy dworu pełne dostojeństwa i skromności oglądające zmaganie mężnych rycerzy w turniejach. Głowy rodów raczące się wyśmienitym winem produkowanym lokalnie. Portreciści, mistrzowie szermierki, krawcowe i perfumiści oferujące swe usługi na ulicach. Ale z drugiej strony, gdy wejdzie się w nieodpowiednią alejkę można dostrzec nieco inny obraz. Głodujące kaleki bez dachu nad głową. Dzieci oddające swoje ciała w zamian za kawałek czerstwego chleba. Bandyci, żebracy, szumowiny. Bród, choroby i fetor. I w tym wszystkim na granicy obu światów biedni rzemieślnicy utrzymujący gospodarkę miasta na poziomie. Ledwo wiążący koniec z końcem, niedojadający - ale dzięki dekretowi króla sprzed 8 lat, obowiązkowo uśmiechnięci i w czystych, zadbanych strojach. To z nimi przyjezdni robią interesy. To oni dostarczają szlachcie to, czego akurat potrzebuje. Przyjezdni, którzy chcieliby obejrzeć tę piękniejszą stronę miasta mają utrudnione zadanie. Z jednej strony - owszem wszyscy imigranci są mile widziani, nawet na dworze. Z drugiej strony jest jeden warunek niemal niemożliwy do spełnienia. Tytuł szlachecki. Podobne tytuły nie są nadawane niemal nigdzie na wyspach, a tym samym mało kto faktycznie w oczach szlachty Fortuny zasługuje na szacunek. Oczywiście są śmiałkowie, którzy mimo to próbują swój sukces w tym mieście wykuć. Są bowiem pewne wytrychy w systemie. Na przykład obrzydliwe bogactwo. Hojne dary dla króla są bardzo częstym sposobem na uzyskanie wymarzonego tytułu. Inną drogą jest służba rycerzowi, by z czasem samemu stanąć na ubitym polu w czasie turnieju. Rycerze są dość okrutni dla swoich giermków, jednak dzięki temu - ci którzy dożyją odpowiedniego wieku bywają niezwykle twardzi i groźni. Ostatnią warstwą społeczną są oczywiście chłopi. Wokół miasta do pewnego stopnia udało się zapanować nad dżunglą dosyć spory teren i przystosować go pod uprawę. Produkuje się głównie to, co może posłużyć do produkcji wyśmienitego alkoholu. Fortuna jest głównym dostawcą w tym zakresie dla większości miejsc na wyspie. Poza tym oczywiście produkuje się żywność, która w dużej części ląduje na stołach szlachty. Chłopi są traktowani uczciwie i sprawiedliwie jeśli tylko zachowują się adekwatnie do swojej roli. Tak więc potulny niewolnik, nazywany chłopem dla odpowiedniego wrażenia, nie będzie bity, ani okaleczany przez swojego pana. Uczy się ich, że bezwzględne posłuszeństwo oznacza brak bólu i upokorzeń. Co oczywiście nie znaczy, że nie odbywają się przykładne egzekucje na tych mniej pokornych. Ponad to sytuacja chłopów jest mimo wszystko często lepsza niż biedoty w mieście. Większość z nich mieszka w chatach i mają co jeść. Może często nie dojadają, ale nie są też wiecznie głodni.

### Demografia

Fortuna to głównie miasto [[Rasy/Ludzie\|ludzi]], jednak można w nim spotkać przedstawicieli wszystkich ras. [[Postacie/NPC/Henryk II Montroy\|Król Henryk]] patrzy nieprzychylnie na nieludzi na swoim dworze, jednak wyjątki oczywiście się zdarzają. Zwłaszcza jeśli mowa o bardzo bogatych nieludziach. W mieście zarówno wśród bogatych, jak i biednych dominuje [[Religie/Neochrześcijaństwo\|neochrześcijaństwo]]. Mimo to [[Postacie/NPC/Arcybiskup Carlo Mancini\|Arcybiskup Carlo Mancini]] nie zdecydował się na stworzenie tu swojej siedziby, co sprawiło, że [[Postacie/NPC/Henryk II Montroy\|król]] jest niezwykle niepocieszony.

---

Przy tym wszystkim można by odnieść wrażenie, że miasto i władza mogą być słabe i podatne na potencjalny bunt. To jednak tylko złudzenie. [[Postacie/NPC/Henryk II Montroy\|Króla Henryka]] kochają nawet najbiedniejsi z poddanych, a porządek rzeczy wydaje się dla mieszkańców oczywisty. Armia miasta nie jest zbyt liczna, jednak na jej czele stoją wybitni rycerze, a w razie potrzeby można do niej powołać wielu mieszkańców. W przeciwieństwie do wielu miejsc, tutaj byliby to ochotnicy którzy za obietnicę stałych posiłków będą służyć wiernie i odważnie. Co już kilka razy w przeszłości się zdarzyło.
-->

<!--
Przykłady imion:
	Imiona męskie szlachty: Armand de Valmorin, Lucien du Montclair, Étienne de Virel, Sébastien Delacroix, Thibault de Sarnes, Alaric de Brévant, Florent du Ruisseau, Gérald de l’Aubépine, Roland de Chambrelan, Émeric de Ravennes
	
	Imiona żeńskie szlachty: Éloïse de Mireval, Isabeau de Florette, Céleste du Lys, Geneviève de Montjardin, Margaux de Valière, Odette de Laquière, Mireille de Corbeille, Roseline de Savreux, Ysabeau de Lormont, Althéna du Verger
	
	Imiona męskie mieszczan i chłopów: Bogdan, Miłosz, Wojciech, Zbigniew, Radzim, Mieszko, Jaromir, Bolesław, Dobrosław, Wacław
	
	Imiona żeńskie mieszczan i chłopów: Bożena, Dobrochna, Jagoda, Czesława, Miłka, Dąbrówka, Sława, Witosława, Ludmiła, Radosna

Opis na sesję - z zewnątrz
	Po wyczerpującej podróży przez dziką dżunglę waszym oczom ukazuje się Fortuna, miasto otoczone uporządkowanymi polami uprawnymi, które rozciągają się na znaczną odległość od jego murów. Zielone połacie ziemi, starannie podzielone na równe grządki i pola, świadczą o mozolnej pracy chłopów, próbujących okiełznać naturę. Wśród pól widzicie rozrzucone drewniane chaty kryte strzechą, z których niektóre dymią z prostych kominów.
	
	Za tym pasem uporządkowanej przestrzeni widać mury miasta, solidne i wysokie, które zdają się oddzielać świat cywilizacji od dzikiej natury. Nad murami wznoszą się wyższe budynki, a najbardziej wyróżnia się pałac królewski z charakterystycznymi kopułami i wieżami, które odbijają promienie słońca. Fortuna z tej odległości wydaje się spokojnym miejscem, uporządkowanym i dobrze chronionym, choć jednocześnie jasno widać granicę między otwartymi polami biednych chłopów a zamkniętym światem bogatego miasta.

Opis na sesję - wewnątrz
	Gdy przekraczacie bramę Fortuny, wita was świat kontrastów. Główna ulica, brukowana i wypolerowana, prowadzi w głąb miasta, gdzie dominują okazałe budowle ozdobione łukami, kolumnami i zdobionymi fasadami. Po bokach mijacie rzemieślników sprzedających swoje towary i mieszkańców ubranych w starannie uszyte stroje, których jakość zdradza zarówno dumę, jak i strach przed królewskimi dekretami. Wozy ciągnięte przez konie i dorożki mijają się płynnie, jakby każdy element miasta był częścią większego, idealnie funkcjonującego mechanizmu.
	
	Jednak gdy zaglądacie w boczne uliczki, widzicie inną Fortunę. Mroczniejsze alejki pełne są ludzi o wychudzonych twarzach i brudnych ubraniach, żebrzących na rogach lub sprzedających wszystko, co tylko da się sprzedać. Fetor brudnych ciał i gnijących odpadów miesza się z zapachem tanich potraw smażonych na przenośnych piecykach. Tutaj honor ustępuje miejsca desperacji, a równość istnieje jedynie w słowach kaznodziejów, których głos odbija się echem wśród zniszczonych murów. W Fortunie każdy znajdzie coś dla siebie — piękno lub rozpacz, bogactwo lub nędzę — pytanie tylko, na ile jest gotów za to zapłacić.
-->