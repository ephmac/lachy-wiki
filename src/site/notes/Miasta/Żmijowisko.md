---
{"dg-home":false,"dg-publish":true,"permalink":"/miasta/zmijowisko/","dgPassFrontmatter":true}
---

Miasto

<!--
![Zmijowisko.webp|800](/img/user/Vault/Grafiki/Lore/Zmijowisko.webp)

> **Ustrój:** Anarchia
> **Liczba mieszkańców:** 35 000
> **Przywódca:** brak
> **Imiona:** Mieszanka z innym miast
> **Wygląd**: Duże obozowisko, głównie namioty i szałasy, czasem drewniane chaty

---

### Władza i zarządzanie

Żmijowisko tylko z pozoru wydaje się być wyłomem w dżungli. W istocie prawa buszu, w tym najważniejsze - silniejszy zjada słabszego - mają tu zastosowanie. W Żmijowisku nie ma prawa, jego przedstawicieli i jego egzekutorów. Nie ma króla, dyktatora, ani prezydenta. W konfliktach jedynym argumentem jest argument siły. Czy oznacza to, że Żmijowisko jest miastem zamieszkanym jedynie przez silnych i potężnych? Oczywiście, że nie. Wszyscy z całej wyspy zwykle prędzej czy później znajdują się tu, jeśli nie mają gdzie się podziać. Przestępcy, biedacy, najemnicy i odważni przedsiębiorczy ludzie - to ich kawałek ziemi. Żmijowisko istnieje dopiero 7 lat i nikt nie wróży mu świetlanej przyszłości. Jest bardziej obozem, niż pełnoprawnym miastem i gdy w końcu upadnie, a w to nie wątpi nikt, na jego miejsce w ciągu kolejnych kilku lat pojawi się następny obóz. Z inną nazwą, w innym miejscu, być może z inną strukturą i systemem prawnym - ale z tą samą zasadą imigrancką. Nie wiesz gdzie iść? Przyjdź tu. Żmijowisko jest więc miejsce tymczasowym. Nikt tu nie buduje nic trwałego. Najbardziej zaawansowane budownictwo to większe bądź mniejsze drewniane chaty, a rolnictwo ogranicza się do przydomowych ogródków i szeregu wykopanych studni. Większość miasta to szałasy, namioty, czasem ziemianki. Mimo to ludzi przybywa z każdym miesiącem. Miasto bez milicji i władzy jest oczywiście niebezpieczne - jednak pewne niepisane zasady zwykle działają. Jesteś słaby - nie wychylasz się. Jesteś agresywny i zaczynasz terroryzować innych, w końcu ktoś sterroryzuje za karę ciebie. Chcesz otworzyć biznes - płacisz najemnikom za ochronę. Jakoś to działa. Morderstwa, kradzieże i gwałty to codzienność. Jednak nie są to masowe morderstwa, kradzieże i gwałty - a to uważa się za dowód iż brak króla po prostu się sprawdza. Żmijowisko dla niejednego jest szansą na lepsze życie. Dla wielu sposobem na uniknięcia konsekwencji dawnego życia. Dla innych jest jednak tylko zamianą znanej udręki w nieznaną. I nie da się do końca przewidzieć do której grupy się trafi. Powszechny chaos to uniemożliwia. Opowieści o silnych wojownikach sprowadzonych do roli psa oraz biednych rodzin dorabiających się na krzywdzie jeszcze biedniejszych - są stałym tematem gawęd. Jednak i nad tym chaosem można do pewnego stopnia zapanować. Pojedynczy mocarz niewiele znaczy. Ale liczna grupa uzbrojonych przeciętniaków to już siła z którą trzeba się liczyć. Oczywiście bandę musi już spajać jakiś przywódca. Tym samym, miastem mimo wszystko trzęsą gangi na tyle silne by przetrwać ale nie dość silne by pokonać rywali. Co zaskakująco daje miastu jako-takie status quo i zwiększa szansę na przetrwanie tym mniej groźnym mieszkańcom.

### Demografia

Tutaj można spotkać każdego. Naprawdę każdego. [[Rasy/Ludzie\|Ludzka]] dominacja wynika oczywiście zwyczajni proporcji ludzi na wyspie, jednak każdy jest tu mile widziany. No przynajmniej w takim sensie w jakim mile widziany może być ktoś kto pewnie tu zginie i świat o nim zapomni. Miasto jest tak bardzo otwarte, że podobno czasem można spotkać w nim [[Rasy/Biodroidy\|biodroida]]. Tym samym panuje opinia, że jest to jedyne znane miejsce na wyspie, gdzie można ich spotkać i przeżyć.

---

Gospodarka Żmijowiska to głównie lewe interesy, wymuszenia i czarny rynek. Owszem zdarza się, że ktoś chce prowadzić uczciwy interes - ale oznacza to zwykle obsługę ludzi czyniących lewe interesy. Na przykład uczciwe karczmy, to najprawdopodobniej miejsce w którym omawiać się będzie organizację napadu na karawanę kupiecką. Uczciwy golibroda postara się zmienić wygląd zbiega by mniej rzucał się w oczy. Honorowy rycerz odmawiający zleceń zabójstwa zajmie się ochroną - człowieka, który zleci zabójstwo komuś innemu. I tak dalej. Nie uprawia się tu prawie nic. Nie produkuje się tu prawie nic. Każdy w końcu wie, że Żmijowisko zniknie. Może za rok, a może za dziesięć.
-->

<!--
Opis na sesję - z zewnątrz
	Waszym oczom ukazuje się Żmijowisko. Miasto rozlewa się chaotycznie na skraju zielonego morza drzew, jakby dżungla sama próbowała je pochłonąć, ale to ono wciąż trzyma się na krawędzi. Plątanina namiotów, szałasów i prowizorycznych drewnianych chat zdaje się rozciągać w każdą stronę, bez ładu i składu. Nad tym wszystkim unoszą się pojedyncze strużki dymu z ognisk i prymitywnych pieców, ale ogólny widok to bardziej rozległy obóz niż prawdziwe miasto. Widać poruszające się sylwetki mieszkańców — z daleka wyglądają jak mrówki krzątające się w swoim mrowisku. Wokół brakuje murów, strażnic ani jakichkolwiek oznak porządku. To miejsce sprawia wrażenie, jakby każdy mógł tam wejść... i równie łatwo z niego nie wyjść.

Opis na sesję - wewnątrz
	Wkraczacie do Żmijowiska i niemal od razu czujecie, jak to miejsce próbuje was wchłonąć w swoje chaos. Wąskie ścieżki wiją się między szałasami, namiotami i rozpadającymi się chatami. Powietrze przesyca ciężki zapach dymu, potu i gnijącej żywności. Przydrożne stragany oferują wszystko, co da się sprzedać: od zardzewiałych narzędzi, przez wątpliwej jakości jedzenie, aż po egzotyczne, niezidentyfikowane towary. W tle słychać odgłosy miasta — głośne przekleństwa, śmiechy, płacz dzieci i trzask drewna, gdy ktoś przewraca się na stragan. Czasami czujecie na sobie czyjeś spojrzenie — ciekawskie, obojętne albo wręcz głodne. Każdy kąt zdaje się być czyjąś własnością, pilnowaną przez grupki uzbrojonych najemników lub samotników gotowych bronić swojej przestrzeni. Tu nikt nie pyta, skąd przychodzisz ani dokąd zmierzasz, ale wszyscy wydają się gotowi wykorzystać cię, jeśli tylko nadarzy się okazja. To miejsce jest jak żywa bestia — bezlitosna, chaotyczna i nieprzewidywalna. A jednak, w dziwaczny sposób, tętni życiem.
-->