---
{"dg-home":false,"dg-publish":true,"permalink":"/miasta/falkenhall/","dgPassFrontmatter":true}
---

Miasto

<!--
![Falkenhall.png|800](/img/user/Vault/Grafiki/Lore/Falkenhall.png)

> **Ustrój:** Diarchia
> **Liczba mieszkańców:** 80 000
> **Przywódca:** [[Postacie/NPC/Ulfar 'Srogie Oko' Grimwardl\|Ulfar 'Srogie Oko' Grimwardl]], [[Postacie/NPC/Helga 'Rozjemczyni' Varghelm\|Helga 'Rozjemczyni' Varghelm]]
> **Imiona:** Germańskie
> **Wygląd**: Średniowieczna twierdza z nowoczesnym wyposażeniem

---

### Władza i zarządzanie

W Falkenhall panuje diarchia, czyli rząd dwóch dyktatorów. Są nimi [[Postacie/NPC/Ulfar 'Srogie Oko' Grimwardl\|Ulfar "Srogie Oko" Grimwardl]] i [[Postacie/NPC/Helga 'Rozjemczyni' Varghelm\|Helga "Rozjemczyni" Varghelm]]. Rządy dwóch dyktatorów zaczęły się blisko dwa wieki temu, gdy grupa botaników szukająca dobrego miejsca na plantację Rzewienia Włoskiego, który jest cenny dla medyków ze względu na swoje właściwości przeczyszczające, znalazła dużą bryłkę [[Lore/Esperion\|esperionu]]. Być może sprawy potoczyłyby się dla nich inaczej gdyby zachowali zdrowy rozsądek i bryłkę wyrzucili, ale postanowili ją jednak sprzedać. Wieść o tym znalezisku była jedną z najszybciej roznoszących się po wyspie i pobudziła wyobraźnię niejednego górnika i bandyty. Botanicy cieszyli się bogactwem zaledwie dwa dni, nim zostali pochwyceni i torturami (absolutnie zbędnymi ze względu na ich pełną kooperację) zmuszeni do wskazania miejsca swojego znaleziska. W wesołej pogoni za bogactwem zginęło na miejscu potencjalnego wydobycia tyle osób, że można byłoby zbudować z ich kości całkiem solidny fort, jednak zamiast tego ich gnijące mięso przyciągnęło drapieżniki, które dodatkowo włączyły się do walki. Ostatecznie po kilkunastu miesiącach dla każdego zainteresowanego stało się jasne, że miejsce może zostać sobie podporządkowane tylko dzięki solidnej armii i tym samym na kolejne dwie dekady stało się polem regularnych bitew zorganizowanych band i najemników. I to wszystko bez choćby cienia dowodu na istnienie drugiej bryłki [[Lore/Esperion\|esperionu]]. Ostatecznie dwie najsilniejsze armie postanowiły się porozumieć. Pokonawszy wspólnie pozostałych pretendentów rozpoczęły budowę wspólnego obozu i kopalni. Oczywiście obaj przywódcy usilnie próbowali pozbyć się rywala, jednak otwarty konflikt stanowił ryzyko pojawienia się konkurencji i tym samym pomimo wielu intryg, zasadzek i skrytobójstw obóz powoli zmieniał się w miasto. Żyłę [[Lore/Esperion\|esperionu]] odnaleziono dopiero po dwunastu latach poszukiwań. Ale może właśnie tyle było potrzebne by miasto stało się wystarczająco stabilne by nie rozpaść się w jednej chwili na wieść o tej informacji. Od tego czasu pomimo nadejścia kolejnych pokoleń, w mieście żelaznymi dłońmi rządzą dwie dynastie - i chociaż pretendentów do zmiany nie brakowało - nadal są to te same dynastie. Są to [[Organizacje/Ród Grimwarldów\|Grimwarldowie]] od przydomka pierwszego z dynastii, aktualnie pod wodzą [[Postacie/NPC/Ulfar 'Srogie Oko' Grimwardl\|Srogiego Oka]] oraz [[Organizacje/Ród Varghelmów\|Varghelmowie]] pod wodzą [[Postacie/NPC/Helga 'Rozjemczyni' Varghelm\|Rozjemczyni]]. Rodziny różnią się od siebie i ich poglądy na rozwój również się rozjeżdżają. Jednak obie bezwzględnie chcą zachować władzę bez ryzyka nadejścia "wroga, którego nie znają". Całkowite przejęcie władzy - tak. Ale niechlujny plan zaburzający status quo bez ostatecznego zwycięstwa - nie. [[Organizacje/Ród Grimwarldów\|Grimwarldowie]] starają się możliwie ograniczać sprzedaż [[Lore/Esperion\|esperionu]] na zewnątrz i opierać gospodarkę miasta na usługach najemniczych najlepiej wyposażonego wojska na wyspie. Każdy [[Organizacje/Ród Grimwarldów\|Grimwarld]] wie, że należy mieć tylko jedno dziecko, najlepiej syna, które jednak musi być dostatecznie silne by utrzymać władzę. Dlatego dzieciństwo [[Organizacje/Ród Grimwarldów\|Grimwarlda]] jest trudne, samotne i hartujące charakter. A w przypadku więcej niż jednego dziecka - dodatkowo naznaczone walką o własne przetrwanie, gdyż tylko jedno z nich może przeżyć do osiągnięcia dorosłości. W przypadku śmierci potomka lub bezdzietnej śmierci głowy rodu teoretycznie władzę ma przejąć dalsza rodzina, jednak jak dotąd nie było to potrzebne. [[Organizacje/Ród Varghelmów\|Varghelmowie]] są nieco inni. Chociaż również widzą potrzebę jednoosobowego przywództwa, to utrzymują liczną rodzinę - co z jednej strony powoduje wewnętrzne konflikty i intrygi, a z drugiej pozwala na obsadzenie większej liczby strategicznych urzędów. [[Postacie/NPC/Helga 'Rozjemczyni' Varghelm\|Helga Varghelm]] stara się rozwinąć luksusową gałąź handlu [[Lore/Esperion\|esperionem]]. Chce ograniczyć liczbę produkowanej broni, której eksport uważa na zagrożenie dla miasta, a skupić się na produkcji przedmiotów o niezwykłych właściwościach, dla najpotężniejszych ludzi na wyspie. [[Postacie/NPC/Ulfar 'Srogie Oko' Grimwardl\|Ulfar Grimwardl]] jest jednak zdania, że nawet bransoleta lecząca nowotwory może posłużyć za broń w ręku wprawnego generała. I chociaż oboje zgadzają się co do potrzeby ograniczenia produkcji broni, to do czasu ustalenia planu wspólnego działania nie wprowadzili absolutnie żadnej znaczącej zmiany w tym zakresie. A rozmowy, często przy użyciu wymyślnych narzędzi perswazji, w tym nawet jednej publicznej dekapitacji, trwają od pięciu lat. Oczywiście mieszkańcy miasta czując nadchodzący wiatr zmian sami starają się nie afiszować zbytnio ze sprzedażą [[Lore/Esperion\|esperionowych]] przedmiotów i zeszli do nieco absurdalnego "legalnego podziemia". Ostatecznie lepiej jest nie być tym, kto rozgniewa swoim istnieniem jednego z przywódców Falkenhall.

### Demografia

Falkenhall nie jest miastem dla słabych fizycznie, stąd [[Rasy/Floranci\|floranci]] są niemal nieobecni w mieście, a [[Rasy/Neozwierzęta\|esperozwierzęta]] raczej ograniczają się do tych większych, jak esperokonie. Falkenhall ma jednak całkiem solidną reprezentację [[Rasy/Zespoleni\|zespolonych]], co ma swoje odzwierciedlenie zarówno w urzędach jak i armii.

---

Miasto jest bogate, co jednak nie oznacza bogactwa jego mieszkańców. Jest jednak w zasadzie pozbawione skrajnej biedy. Prawie każdy ma gdzie mieszkać i co jeść, a przestępstwa powszechne w innych miejscach - w Falkenhall występują dość rzadko. Między innymi za sprawą silnego garnizonu miasta wyposażonego w liczne [[Lore/Esperion\|esperionowe]] usprawnienia. Mieszkańcy wydają się w obyciu raczej spokojni, wycofani albo nawet ascetyczni, jednak wewnątrz swoich domów w otoczeniu rodziny i przyjaciół podobne wrażenie mija. Nikt nie chce być tym, na kogo padnie czuły wzrok [[Postacie/NPC/Ulfar 'Srogie Oko' Grimwardl\|Srogiego Oka]] i nikt nie chce być szczęśliwcem, którego konflikt osobiście rozwiąże sprawiedliwa [[Postacie/NPC/Helga 'Rozjemczyni' Varghelm\|Rozjemczyni]]. Ostatecznie [[Postacie/NPC/Ulfar 'Srogie Oko' Grimwardl\|Srogie Oko]] dostał swój przydomek dzięki intuicyjnemu dostrzeganiu ludzkich słabości, a [[Postacie/NPC/Helga 'Rozjemczyni' Varghelm\|Rozjemczyni]] wyznaje zasadę, że w przypadku konfliktu najlepiej jest surowo ukarać obie strony.
-->

<!--
Przykłady imion:
	Mężczyźni - elita: Eirik Thalgrun, Wulfric Dreimund, Sigbrand Kolvarn, Aldric Thornevald, Halrik Fenvar, Oswin Dornharth, Baldar Kurnheim, Dagrim Halberund, Fendric Stornwald, Hrodgar Velmarn
	
	Kobiety - elita: Sigrun Marnhild, Thyra Volkendal, Astrid Helmvar, Brynja Dorthvald, Hilda Fenmarch, Eira Ulfswyn, Gudla Vernhild, Inga Tharwen, Freyda Skornhelm, Yseldra Dunvarn
	
	Mężczyźni: Ulf, Brand, Harek, Drogan, Wulf, Thorik, Einar, Skeld, Arn
	
	Kobiety: Thora, Ylva, Sif, Bryn, Runa, Hilda, Gerta, Astri, Elga, Vala

Opis na sesję - z zewnątrz
	Miasto widać z oddali jako kamienną bryłę na tle wzgórz — masywną, pozbawioną wdzięku, ale budzącą szacunek. Mury są wysokie, ciemnoszare, lekko pochylone do środka, jakby same chciały zatrzymać to, co w środku. Żadnych sztandarów, żadnych znaków przynależności. Tylko kamień i strażnice. Przed murami rozciąga się stary teren bitewny — dziś porośnięty skarlałą roślinnością, z gdzieniegdzie widocznymi drewnianymi kołkami, wbitymi niegdyś na szybko w ziemię. Kilka sylwetek krząta się między tym wszystkim — może pasterze, może szabrownicy, może obie te rzeczy naraz. W oddali majaczy coś, co przypomina szyb kopalniany — rdzawe rusztowanie, które raz po raz zaskrzypi pod porywem wiatru. Nad wszystkim unosi się ledwie wyczuwalny zapach metalu i dymu. Falkenhall nie zaprasza. Ono tylko nie zamyka bram… jeszcze.

Opis na sesję - wewnątrz
	Wnętrze miasta wita was ciężkim powietrzem i osobliwą ciszą — nie dosłowną, ale jakby przytłumioną, jakby ktoś ściszył świat o kilka tonów. Ludzie są, chodzą, mówią — ale robią to jakby szybciej, z mniejszą ilością zbędnych gestów. Uliczny gwar przypomina śpiew ptaków po burzy: niby normalny, ale coś w nim nie gra. Tu i ówdzie słychać wyraźne komendy wartowników, stukot butów na patrolu, uderzenie metalowego drzewca o bruk. Przy jednym z placów, na specjalnie wyeksponowanym podeście, stoi postać w zardzewiałej klatce — raczej trup niż człowiek, z szyją przełamującą się w nienaturalnym kącie. Na klatce widnieje tabliczka z prostym napisem: “Sprzedawał broń wrogom miasta.” W mieście widać porządek, nawet pewien dobrobyt, ale też coś trudnego do nazwania – jakby każdy mieszkaniec był jednocześnie gospodarzem i zakładnikiem własnego życia. Falkenhall nie straszy otwarcie. Ono przypomina, że pamięta.
-->